---
title: Waarom zijn gedeelde afspraken nodig?  Waarom is standaardisatie nodig?
category: Standaardisatie
top: true
---
<p>Het belang van standaardisatie zal niemand ontkennen. Gemeenschappelijke standaarden zijn nodig om de impact van digitale technologie te maximaliseren. Een van de grootste uitdagingen bij smart city-projecten is de opschaling. Veel projecten eindigen in de eerste fase met een proof of concept omdat ze vastzitten in een technologie die niet schaalbaar is.</p>
<p>Door in te zetten op open standaarden zullen innovatieve ICT-oplossingen van concurrerende technologieleveranciers compatibel zijn met elkaar. Hierdoor zullen verschillende steden en gemeenten vrij zijn in het kiezen van de meest geschikte slimme oplossing voor stedelijke uitdagingen, zonder een vendor lock-in als mogelijk gevolg. Door eenzelfde taal te spreken, kunnen bruggen gebouwd worden tussen de verschillende beleidsdomeinen binnen de steden en gemeenten, maar ook tussen de steden en gemeenten onderling. </p>
<p>Standaardisatie komt niet enkel de vraagzijde (steden en gemeenten) ten goede. Ook voor de aanbodzijde is dit een belangrijke evolutie. Door het gebruik van (kleinere) modulaire, herbruikbare componenten hebben leveranciers van digitale oplossingen met een minimale/kleine investering een groter klantbereik. Anderzijds laat standaardisatie toe om sneller te innoveren.</p>
<p>De VLOCA zal dit proces faciliteren en richtlijnen en een kader aanreiken aan verschillende steden en gemeenten, zodat zij in de toekomst kiezen voor duurzame oplossingen die datafusie toelaten. Een gedeelde digitale architectuur zal samenwerking tussen steden en gemeenten op het vlak van smart cities faciliteren, en zal de digitale transformatie van onze lokale besturen vergemakkelijken en versnellen. </p>
<p>De nood aan gemeenschappelijke standaarden voor smart city oplossingen is uiteraard geen nieuw gegeven. Wereldwijd beweegt er heel wat in het standaardisatielandschap. De VLOCA zal dan ook voortbouwen op reeds bestaande initiatieven in nationale, Europese en internationale context. De zoektocht naar de juiste standaarden is gaande en de VLOCA zal op het juiste moment van start gaan om geleerde lessen en goede praktijken te vertalen naar de Vlaamse context. Standaardisatie vormt een essentiÃ«le randvoorwaarde om de digitale transformatie in de steden en gemeenten te ondersteunen en versnellen.</p>
<p>Het ontwikkelen van gedragen standaarden zal gebeuren in dialoog met steden en gemeenten, kennistellingen, bedrijven en burgerbewegingen. Voor het uitwerken van de processen en de methodieken halen we inspiratie bij de OSLO-trajecten van het Agentschap Informatie Vlaanderen. Meer info over OSLO is <a href="https://overheid.vlaanderen.be/oslo-wat-is-oslo">hier</a> terug te vinden. </p>
