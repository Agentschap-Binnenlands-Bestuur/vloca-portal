---
title: Bouw mee aan de Vlaamse Open City Architectuur
layout: post
category: nieuws
languages:
- nl
---
![VLOCA visual kick-off](/assets/VLOCA visual kick-off.jpg)

Het Agentschap Binnenlands Bestuur en de onderzoekscentra imec en VITO nodigen je uit om deel te nemen aan het online infomoment over [de Vlaamse Open City Architectuur (VLOCA)](https://smart.flanders.be/vloca.html). Dat vindt plaats op **woensdag 17 juni 2020 van 10.00 tot 12.00 uur**.  

<p align="center">
<a class="button" href="http://stedenbeleid.vlaanderen.be/inschrijving-online-infomoment-vloca">Schrijf je alvast in voor het online infomoment</a>
</p>

Digitaliseren en innoveren is dé oplossing voor lokale besturen om verschillende maatschappelijke en economische uitdagingen aan te pakken. Maar hoe begin je daaraan? Voor steden en gemeenten zou het tijd en kosten besparen als ze eenvoudig toegang zouden krijgen tot innovatieve ICT-oplossingen. Daarom zet Vlaams minister Somers in op een Vlaamse Open City Architectuur (VLOCA). Dat is een gemeenschappelijk digitaal bouwplan voor steden en gemeenten. De strategische onderzoekscentra imec en VITO werken mee aan de ontwikkeling van de VLOCA.

Maar om de VLOCA effectief uit te tekenen, doen we beroep op jouw ervaringen, ideeën of kennis.

Werk je bij een lokaal bestuur, ben je actief in het bedrijfsleven, doe je academisch onderzoek in dit domein? Of maak je deel uit van een burgerinitiatief dat op zoek gaat naar slimme stadsoplossingen? Vroeg of laat zal je in contact komen met de digitale transformatie van een stad of gemeente. 

Naast het online infomoment, organiseren we ook 2 interactieve werksessies met elk een verschillende focus. Tijdens deze werksessies zal je vernemen hoe je kan participeren en wat de vervolgstappen van het traject zullen zijn. Gezien de hoge mate van interactiviteit zullen deze sessies wel in een beperkte groep doorgaan (max. 20 deelnemers). Bij een groot aantal geïnteresseerden kunnen deze sessies herhaald worden. Hou alvast onderstaande data vrij in je agenda: 

**Donderdag 25 juni (10.00-12.00 uur)**: deze sessie richt zich tot managementprofielen en beleidsmedewerkers uit lokale besturen, kennisinstellingen of het bedrijfsleven. Tijdens deze sessie zullen we bespreken hoe een idee vanuit het bedrijfsleven of lokaal bestuur ingang kan vinden binnen de VLOCA, en op welke manier er binnen de VLOCA gewerkt zal worden om een idee om te zetten in een concrete bouwsteen.

**Dinsdag 30 juni (13.30-15.30 uur)**: deze sessie richt zich tot medewerkers met een technische achtergrond. Via “learning by doing” gaan we in deze sessie dieper in op principes en standaarden die in de VLOCA aan bod zullen komen, geïllustreerd aan de hand van milieugerelateerde data, zoals bv. luchtkwaliteit.

Meer info over het online infomoment en de werksessies vind je binnenkort terug op de website. [Ontdek hier meer over de VLOCA.](https://smart.flanders.be/vloca.html)

Vragen?
Contacteer [stedenbeleid@vlaanderen.be](mailto:stedenbeleid@vlaanderen.be).

Heel graag tot dan! 
