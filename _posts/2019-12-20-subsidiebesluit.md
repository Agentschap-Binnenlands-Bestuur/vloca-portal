---
title: Toekenning subsidie
layout: post
category: Projectstart
---
De Vlaamse Regering besluit de toekenning van een projectsubsidie aan IMEC vzw voor de ontwikkeling van een Vlaamse Open City Architectuur.

De subsidie dient als financiële ondersteuning voor de realisatie van een Vlaamse Open City Architectuur (VLOCA).
Het doel van dit projectvoorstel is om de referentiearchitectuur aan te vullen en verder uit te diepen. Daarbij is het cruciaal om de lagen, principes en scope van de marktplaatsen goed te documenteren.
Dit voorstel behelst dus: het verder concretiseren; beschrijven en documenteren en verder aanvullen van de blauwdruk voor een VLOCA. De blauwdruk wordt dankzij een co-creatief proces breed gedragen door alle actoren van de quadruple helix, waardoor overheden, kennisinstellingen, bedrijven én burgers dezelfde taal spreken en begrippen delen wanneer het gaat over smart cities. Het is onze ambitie dat de VLOCA de referentie binnen Vlaanderen wordt voor iedereen die met smart city-toepassingen aan de slag gaat. Een duidelijk omschreven VLOCA zorgt ervoor dat de neuzen binnen het smart city ecosysteem in dezelfde richting gaan staan, wat de digitalisering bij verschillende besturen ten goede moet komen.
